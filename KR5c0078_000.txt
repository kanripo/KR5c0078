# -*- mode: mandoku-view -*-
#+TITLE: 道德指歸論
#+DATE: 2015-08-29 00:19:20
#+PROPERTY: BASEEDITION HFL
#+PROPERTY: WITNESS WYG
#+PROPERTY: JUAN 0
¶¶¶¶¶<md:KR5c0078_HFL_007-008b>¶¶¶¶¶¶<md:KR5c0078_HFL_007-011b>¶¶¶¶¶¶¶¶¶¶¶¶¶¶¶¶¶¶¶¶¶¶¶¶¶¶¶¶<md:KR5c0078_HFL_007-022b>¶¶¶¶¶¶¶¶¶¶¶¶¶¶
<md:KR5c0078_HFL_000-001a>¶<pb:KR5c0078_WYG_000-1a>
欽定四庫全書　　　　　子部十四
　道徳指歸論　　　　　　道家𩔖
　　提要
　　　　(臣/)等謹案道徳指歸論六卷舊本題漢嚴遵
　　　　撰隋志著録十一卷晁公武讀書志曰唐志
　　　　有嚴遵指歸四十卷馮廓注指歸十三卷今
　　　　考新舊唐書均載嚴遵老子指歸十四卷馮
　　　　廓老子指歸十三卷無嚴遵書四十卷之説
<pb:KR5c0078_WYG_000-1b>
　　　　疑公武所記為傳寫誤倒其文也此本為胡
　　　　震亨秘冊函所刋後以板歸毛晉編入津逮
　　　　秘書止存六卷錢曽讀書敏求記云曽得錢
　　　　叔寳鈔本自七卷至十三卷前有總序後有
　　　　人之饑也至信言不實四章今皆失去又引
　　　　谷神子序云道徳指歸論陳隋之間已逸其
　　　　半今所存者止論徳篇近代嘉興刋本列卷
　　　　一之卷六與序文大相逕庭云云此本亦題
<pb:KR5c0078_WYG_000-2a>
　　　　卷一之卷六然則震亨所刻即據嘉興本也
　　　　曹學佺作元羽外編序稱近刻嚴君平道徳
　　　　指歸論乃吳中所偽作今案通考引晁氏之
　　　　言(案此條通考所引與/今本讀書志不同)稱其章句頗與諸本
　　　　不同如以曲則全章末十七字為次章首之
　　　　𩔖則是書原有經文陸游集有是書跋稱為
　　　　道徳經指歸古文亦以經文為言此本乃不
　　　　載經文體例互異又谷神子注本晁氏尚著
<pb:KR5c0078_WYG_000-2b>
　　　　録十三卷不云佚闕此本載谷神子序乃云
　　　　陳隋之間已逸其半今所存者止論徳篇因
　　　　獵其訛舛定為六卷與晁氏所録亦顯相背
　　　　觸且既云佚其上經何以説目一篇獨存至
　　　　於所引莊子今本無者十六七不應遵之所
　　　　取皆向郭之所棄此必遵書散佚好事者摭
　　　　吴澄道徳經注跋中莊君平所傳章七十有
　　　　二之語造為上經四十下經三十二之目又
<pb:KR5c0078_WYG_000-3a>
　　　　　因漢志莊子五十二篇今本惟三十三篇遂
　　　　　多造莊子之語以影附於逸篇而偶未見晁
　　　　　公武説故谷神子偽序之中牴牾畢露也以
　　　　　是推求則學佺之説不為無據錢曽所辨殊
　　　　　逐末而遺其本矣以其言不悖於理猶能文
　　　　　之士所贋託故仍著於録備道家之一説焉
　　　　　乾隆四十五¶年三月恭校上
　　　　　　　　總纂官(臣/)紀昀(臣/)陸錫熊(臣/)孫士毅
<pb:KR5c0078_WYG_000-3b>
　　　　　　　　　　　總　校　官(臣/)陸　費　墀
<pb:KR5c0078_WYG_000-4a>
道德指歸論原序
老子書註者無慮數十家獨河上公最著然莫古於嚴
君平矣君平生元成間與揚子雲同時葢隐於卜筮其
術道髙藐才智淵蔚辨討微⬤持論悠暢幾識洞變藏
往知來與鬼神謀隂陽為使其為㫖與老氏無間故因
其篇章以發歸趣以為道夲於無無無之無是生於無
未始之始是為太始體既無矣不得不虚既未有始莫
之端倪惟無倪也故能周遍虚之極也復何所窮故原
<pb:KR5c0078_WYG_000-4b>
物之生始惟至柔柔者生之端剛者生之魄也勢之
充滿必始於虚柔為之夲不失其初故天道下降地道
居卑川冲谷虚澤納藪萃王公執謙能下為貴以卑為
髙以後為先去泰去矜知雄守雌以是為國以是為身
禍之所去福之所存綿綿不絶為天下正重積蚤復惟
怳與惚為於無為事於無事故天地遂成萬物兼作長
養一世含利四海無舉大功而名號歸之無傷吾神而
萬世為澤此君平之指而老氏之大要也人隨所慕以
<pb:KR5c0078_WYG_000-5a>
自為説故有以柔弱勝剛强而為兵權之譎者取彼險
武附於詐謀有以芻狗萬物而為申韓之刻者絶聖去
智以愚齊民有以清净無為而為葢公之言者慎守其
常用以寧一則曹丞相輔漢一代之治是也有以谷神
不死而為神仙長年之術者則推夲柱下原於道德關
尹書之𩔖遂為𤣥談之宗然其所述皆老之支流非其
全體老氏豈虞其至是哉即六藝固有盗以為亂階者
莊叟固云古之博大真人哉而自著其道未嘗附之今
<pb:KR5c0078_WYG_000-5b>
欲與列荘為一顧且未可而况彼諸家者自為解也毫
⬤千里而何以訓詁為哉抑君平之書則大有𩔖司馬
季主者矣葢皆懐道不仕敦賁丘園上述天道下紀地
理中極人事究觀⬤古覽窮後世旁盡物情包洞幽晦
䜟記未形與能凡庶故宋忠賈⬤聞其言也抑心消志
伏軾無氣而嚴夫子端策正蓍抗論卜肆巨君之亂貞
不絶俗清而不汙其為文也宏裕淹該含通標貫靡靡
纚纚條縷判析首尾温粹即之也近充𩔖也逺不以才
<pb:KR5c0078_WYG_000-6a>
雄而鬱耀莫遏不以辭貴理勝故超若千里驥盤旋垤
中塵不出軌馭不⬤範而踐無遺地騁有餘巧若江海
為物淹浸蕩沃滔陵汨陳漸潤而不知其益若造化付
形隨所充具其新不窮而機不可測雖以釋訓為名故
自為一家言其⬤亡者已六卷即所存可以無恨其少
矣劉鳯序
余嘗讀君平座右銘曰疾行不能遁影大音不能掩響
黙然託䕃則影響無因常體卑弱則禍患無萌歎其深
<pb:KR5c0078_WYG_000-6b>
得老氏之㫖後知君平有道德指歸探檢不得壬寅冬
孝轅從趙元度得之為讀一過大抵旁該六合内究萬
情測隂陽之用觀物𩔖之變以歸合于𤣥同披玩不能
去手其為文往往以轉韻相叶似是從龜䇿傳來又若
無義無仁六合之内和合天親無節無禮四海之内親
為兄弟則又三句首尾叶矣至於名身孰親篇無名之
名數句王輔嗣凖之以註睽之上九便稱妙解惜其前
後殘缺使大寳不完亦道函一大⬤䧟本序題谷神子
<pb:KR5c0078_WYG_000-7a>
不顯姓名晁公武以為唐人馮廓也繡水沈士龍識
道徳指歸視河上公篇目直是下經然君平以四十篇
為上經¶三十二篇為下經以今所存篇目校之尚多二
篇又合反者道之動于¶得一篇治人事天子方而不割¶
篇善為士于大似不肖篇復翦善復為妖巳上附之以
正治國篇内讀之則語勢聫愜理亦諧暢惟民之飢已
下七篇都缺因後先檢⬤併其所合治人善為士二篇
當自為¶學日益已下及所缺七篇始是君平下經而不
<pb:KR5c0078_WYG_000-7b>
出户已前九篇猶上經也更以河上三十七篇足之則
君平上經又得四十六篇亦必有六篇合併始不肯説
目耳至若隂八陽九之説雖林希逸謂非老氏本㫖似
有獨㑹乃其濬决𤣥㫖演倡宗風則亦𤣥元之素位矣
海鹽胡震亨識
嚴君平者蜀郡成都人也姓莊氏故稱莊子東漢章和
之間班固作漢書避明帝諱更之為嚴莊嚴亦古今之
通語君平生¶西漢中葉王莽⬤漢遂𨼆遁焬和葢上世
<pb:KR5c0078_WYG_000-8a>
之真人也其所著有道徳指歸論若干卷陳隋之際已
⬤其半今所存者止論徳篇因獵其訛舛定為六卷而
以其説目冠於端庶存全篇之大義爾谷神子序
